<speak xml:lang="eo">
<s>Alicio, jam longan tempon sidinte apud sia fratino sur la deklivo,
tre enuiĝis pro senokupo.</s>
<s>Unu, du foje ŝi prove rigardis en la
libron kiun la fratino legas, sed povis vidi en ĝi nek desegnojn nek
konversaciojn,</s>
<s>kaj "por kio utilas libro," pensis ŝi, "enhavanta nek
desegnojn nek konversaciojn?"</s>
<s>Ŝi do ekpripensis—ne tre vigle ĉar
la tago estis varma, kaj ŝi sentis sin tre dormema—ĉu la plezuro
fari ĉenon el lekantetoj valorus la laboron sin levi kaj kolekti
lekantetojn, kiam tutapude preterkuris Blanka kuniklo kun paleruĝaj
okuloj.</s>
</speak>
